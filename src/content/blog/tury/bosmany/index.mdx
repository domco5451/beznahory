---
type: "tura"
title: "Prírodná pamiatka Bosmany"
pubDate: "2025-08-02"
description: "Jedným z miest, ktoré by mal navštíviť každý, kto zavíta k známejšej Manínskej tiesňave, je prírodná pamiatka Bosmany. Nachádza sa za obcou Kostolec, v nadmorskej výške približne 650 m n. m. Ide o menej náročnú túru, ktorá zaujme výhľadmi na okolité dediny, vrchy ako Veľký a Malý Manín, Manínec, ako aj na samotnú Manínsku a Kostoleckú tiesňavu."
author: "Radoslav Koiš"
kraj: "trenciansky-kraj"
okres: "Považská Bystrica"
thumbnail: "./thumbnail-blog.avif"
thumbnailAlt: "Prírodná pamiatka Bosmany"
tags: ["turistika", "slovensko", "kremnica", "zážitky"]
pfp: "./pfp-sm.avif"
pfpAlt: "Radoslav Koiš"
latitude: 47.742736
longitude: 17.997842
gpx: "/gpx/2025/zeravica.gpx"
ratings:
  difficulty: "ľahká"
  views: 4
  accessibility: 2
  length: "3 km"
  time: "25-35min"
  terrain: "lesný"
gallery:
  - url: "./extra1.avif"
    alt: "Výhľad na Bosmany"
  - url: "./extra2.avif"
    alt: "Cesta k Bosmanom"
  - url: "./extra3.avif"
    alt: "Skalnatý úsek na Bosmanoch"
  - url: "./extra5.avif"
    alt: "Parkovanie pri autobusovej zastávke v Kostolci"
  - url: "./extra6.avif"
    alt: "Cesta lesom k Bosmanom"
  - url: "./extra7.avif"
    alt: "Lúčne priestranstvá na ceste k Bosmanom"
---

## Výlet začína

Jedným z miest, ktoré by mal navštíviť každý, kto zavíta k známejšej Manínskej tiesňave, je prírodná pamiatka Bosmany. Nachádza sa za obcou Kostolec, v nadmorskej výške približne 650 m n. m. Ide o menej náročnú túru, ktorá zaujme výhľadmi na okolité dediny, vrchy ako Veľký a Malý Manín, Manínec, ako aj na samotnú Manínsku a Kostoleckú tiesňavu.

![hora1200](./hora1200.avif)

## Umiestnenie

Výstup na Bosmany je možné začať v obci Kostolec, kde sa už po niekoľkých minútach naskytne pohľad na samotné skalnaté bradlo. Parkovanie je možné pri autobusovej zastávke priamo v obci, odkiaľ sa v priebehu pár minút dostanete na otvorené lúčne priestranstvá. Trasa nevedie po turistickom značení, no orientácia je možná podľa informačných tabúľ v obci. Následne je cesta intuitívna a nevyžaduje ďalšie značenie.

![znacka1200](./hora-2-1200.avif)

Postupne sa lúčne priestranstvá menia na lesné úseky, ktoré nás v závere zavedú k menšiemu skalnému výstupu s dĺžkou približne 300 metrov. Odtiaľ sa nám už otvárajú výhľady, pre ktoré sa sem rozhodne oplatí prísť. Celá trasa vám nezaberie viac než 30 minút – záleží len na tom, ako dlho sa budete kochať okolím. Celková dĺžka túry je približne 3 km s prevýšením 180 metrov.

V záverečnej časti turistiky sa dostávate do strmého terénu, kde najmä v nepriaznivom počasí hrozí pošmyknutie alebo zakopnutie o kameň či koreň stromu. Po dosiahnutí vrcholu je potrebné zvýšiť opatrnosť – za kamennou masou sa nachádza priepasť bez predchádzajúceho varovania, ktorá predstavuje riziko pádu.

![vyhlad1200](./hora-5-1200.avif)

V prípade, že sa rozhodnete trasu absolvovať behom, odporúča sa použiť kvalitnú trailovú bežeckú obuv a zvoliť vhodné počasie. V zimnom období alebo počas dažďa je terén strmý a klzký. Zvýšená opatrnosť je potrebná najmä v skalnatom úseku, kde hrozí riziko pádu. Pri dobrej kondícii trvá výbeh na vrchol približne 10 minút.

## Parkovanie

Parkovanie je možné pri autobusovej zástavke priamo v dedine, kde je niekoľko vyhradených miest pre tento účel. Pri zastavení si dávajte pozor na dopravné značenie, ktoré zakazuje parkovanie v určitej vzdialenosti od samotnej zástavky. 

![zastavka1200](./hora-4-1200.avif)

## Galéria