---
type: "tip"
title: "Výlet na Čičmany Tip"
pubDate: "2025-10-02"
description: "Jedným z miest, ktoré by mal navštíviť každý, kto zavíta k známejšej Manínskej tiesňave, je prírodná pamiatka Bosmany. Nachádza sa za obcou Kostolec, v nadmorskej výške približne 650 m n. m. Ide o menej náročnú túru, ktorá zaujme výhľadmi na okolité dediny, vrchy ako Veľký a Malý Manín, Manínec, ako aj na samotnú Manínsku a Kostoleckú tiesňavu."
author: "Radoslav Koiš"
thumbnail: "./cicmany-thumb-md.avif"
thumbnailAlt: "Prírodná pamiatka Bosmany"
thumbnailSmall: "./cicmany-thumb-sm.avif"
thumbnailSmallAlt: "Prírodná pamiatka Čičmany"
tags: ["turistika", "slovensko", "kremnica", "zážitky"]
pfp: "./pfp-sm.avif"
pfpAlt: "Radoslav Koiš"
---

## Výlet začína

Jedným z miest, ktoré by mal navštíviť každý, kto zavíta k známejšej Manínskej tiesňave, je prírodná pamiatka Bosmany. Nachádza sa za obcou Kostolec, v nadmorskej výške približne 650 m n. m. Ide o menej náročnú túru, ktorá zaujme výhľadmi na okolité dediny, vrchy ako Veľký a Malý Manín, Manínec, ako aj na samotnú Manínsku a Kostoleckú tiesňavu.

## Umiestnenie

Výstup na Bosmany je možné začať v obci Kostolec, kde sa už po niekoľkých minútach naskytne pohľad na samotné skalnaté bradlo. Parkovanie je možné pri autobusovej zastávke priamo v obci, odkiaľ sa v priebehu pár minút dostanete na otvorené lúčne priestranstvá. Trasa nevedie po turistickom značení, no orientácia je možná podľa informačných tabúľ v obci. Následne je cesta intuitívna a nevyžaduje ďalšie značenie.

Postupne sa lúčne priestranstvá menia na lesné úseky, ktoré nás v závere zavedú k menšiemu skalnému výstupu s dĺžkou približne 300 metrov. Odtiaľ sa nám už otvárajú výhľady, pre ktoré sa sem rozhodne oplatí prísť. Celá trasa vám nezaberie viac než 30 minút – záleží len na tom, ako dlho sa budete kochať okolím. Celková dĺžka túry je približne 3 km s prevýšením 180 metrov.

V záverečnej časti turistiky sa dostávate do strmého terénu, kde najmä v nepriaznivom počasí hrozí pošmyknutie alebo zakopnutie o kameň či koreň stromu. Po dosiahnutí vrcholu je potrebné zvýšiť opatrnosť – za kamennou masou sa nachádza priepasť bez predchádzajúceho varovania, ktorá predstavuje riziko pádu.

V prípade, že sa rozhodnete trasu absolvovať behom, odporúča sa použiť kvalitnú trailovú bežeckú obuv a zvoliť vhodné počasie. V zimnom období alebo počas dažďa je terén strmý a klzký. Zvýšená opatrnosť je potrebná najmä v skalnatom úseku, kde hrozí riziko pádu. Pri dobrej kondícii trvá výbeh na vrchol približne 10 minút.

## Parkovanie

Parkovanie je možné pri autobusovej zástavke priamo v dedine, kde je niekoľko vyhradených miest pre tento účel. Pri zastavení si dávajte pozor na dopravné značenie, ktoré zakazuje parkovanie v určitej vzdialenosti od samotnej zástavky. 
