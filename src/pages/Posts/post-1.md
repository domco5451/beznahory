---
layout: ../../layouts/MarkdownPostLayout.astro
title: "Výlet na kamennú horu"
pubDate: 2025-07-19
description: "No niečo strašné.."
author: "Radoslav Koiš"
thumbnail:
  url: "https://www.hikemates.com/blog/wp-content/uploads/2022/07/DSF0847.jpg"
  alt: "Nádherná hora vo Vysokých Tatrách"
tags: ["horror", "príroda", "tatry"]
pfp:
  url: "https://encrypted-tbn0.gstatic.com/images?q=tbn:ANd9GcTbgk0yfCOe55931lf6q0osfhGRU-fnH8Im1g&s"
  alt: "Fotka Radoslava Koiša"
image:
  url: "https://img.hiking.dennikn.sk/article/202404/prechod_cez_tatry.jpg"
  alt: "Hornatá cesta"
image2:
  url: "https://lepsiden.sk/wp-content/uploads/2020/06/krivan.jpg"
  alt: "Kríž na skalách"
excerpt: "Všetko sa to začalo jedno sobotné ráno, keď som sa rozhodol, že potrebujem vypnúť od každodenného zhonu a konečne sa nadýchať čerstvého horského vzduchu. Počasie vyzeralo sľubne – jasno, mierny vietor a teplota akurát na turistiku. Rýchlo som si zbalil batoh: voda, desiata, pláštenka, teplá mikina, mapa, čelovka – človek nikdy nevie. Vybral som sa do pohoria, ktoré ma vždy lákalo, ale nikdy som sa tam akosi nedostal. Tentoraz som si povedal, že to už nesmiem odkladať. Cesta do východiskového bodu trvala asi hodinu autom. Počas jazdy som si púšťal obľúbené pesničky a pomaly sa naladil na prírodu. Keď som dorazil na parkovisko pri lese, okolo nebolo veľa ľudí. To mi vyhovovalo – chcel som si vychutnať ticho a samotu. Prvé metre trasy viedli hustým ihličnatým lesom, ktorý voňal po živici a vlhkej zemi. Všade naokolo spievali vtáky a z diaľky som počul šum potoka. Cesta sa pomaly dvíhala a začala byť strmšia. Po chvíli som musel zložiť bundu – napriek tomu, že bolo len ráno, slnko už začínalo poriadne hriať."
ratings: 
  difficulty: 2
  views: 5
  length: "5km"
  time: "20min"
  terrain: "rovný"
---
## Ak hľadáte príjemnú a nenáročnú túru v krásnom prostredí Západných Tatier, Roháčska dolina je ideálnym miestom – aj pre školský výlet.

Ráno sa nám začalo pomerne skoro. Boli sme na školskom výlete s mojou triedou a dvomi učiteľkami. Už v škole sme si naplánovali, že počas pobytu v okolí Habovky absolvujeme aj túru.

Na mieste sme tento plán potvrdili a vyrazili sme smerom na Roháčske plesá — kam sme sa paradoxne nakoniec ani nedostali.

Po vystúpení z autobusu sme sa napojili na betónový chodník. Po chvíli sme si všimli množstvo turistov rôzneho veku – od starších dám, ktoré si vychutnávali pomalú prechádzku k Ťatliakovej chate, až po rodiny s deťmi a psami. Cestu sme si „spríjemňovali“ debatou o tom, čo by sme robili, keby sme stretli medveďa. Niektorí študenti a učiteľky mali pri sebe dokonca aj sprej proti medveďom.

## Cesta k vodopádu a chate

Po niekoľkých minútach chôdze sme dorazili na rozdvojku ciest a rozhodli sme sa pokračovať k Roháčskemu vodopádu. Opustili sme betónovú cestu a vydali sa po lesnom chodníku. Vodopád bol naozaj krásny – urobili sme si pár fotiek, oddýchli si a vrátili sa späť na hlavnú trasu.

Pokračovali sme ďalej k Ťatliakovej chate. Hoci sme pôvodne plánovali vystúpiť až k Roháčskym plesám, niektorí spolužiaci už nemali energiu, a tak sme si museli vystačiť len s chatou. Výhľady z trasy boli však nádherné – spod stromov sme videli celé Západné Tatry.

![Kríž na skale](https://lepsiden.sk/wp-content/uploads/2020/06/krivan.jpg)

Na chate sme si dali niečo pod zub, kofolu alebo iné osvieženie. Neďaleko sa nachádza aj Ťatliakovo jazero – veľmi fotogenické miesto, kde sme sa všetci fotili, vrátane našej triednej pani profesorky, ktorá zjavne miluje prírodu a túry z celého srdca.

## Návrat a záver dňa

Po približne 1,5-hodinovej prestávke sme sa začali pomaly vracať späť na začiatok Roháčskej doliny. Cestou späť už bolo tempo voľnejšie a každý si vychutnával okolie. Nakoniec sme opäť nastúpili do autobusu a vrátili sa na ubytovanie, kde sme deň zakončili príjemnou grilovačkou.
